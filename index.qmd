---
pagetitle: "Metill"
toc: false
editor: source
listing:
    - id: election-content
      template: ejs/election-content.ejs
      contents: elections.yml
filters:
  - collapse-callout
collapse-callout:
  all: true
callout-appearance: simple
callout-icon: true
---

# Hvernig fara alþingiskosningarnar 30. nóvember næstkomandi? {.column-page}

Hér kynnum við til sögunnar spennandi nýjung á Íslandi - kosningalíkan sem spáir fyrir um úrslit komandi alþingiskosninganna á grundvelli tölfræðilegra aðferða og rannsókna í stjórnmálafræði. Líkanið byggir á gögnum úr fylgiskönnunum, en einnig kosningaúrslitum fyrri ára og sögulegum gögnum um efnahagsmál og árangur ríkisstjórnarflokka í kosningum, auk fleiri þátta.

Kosningalíkanið er unnið af Brynjólfi Gauta Guðrúnar Jónssyni, ásamt Agnari Freyr Helgasyni, Hafsteini Einarssyni og Rafael Daniel Vias.


::: {.callout-note collapse="true"}

### Nánar um Kosningavaktina

#### Velkomin á Kosningavaktina! 

Hér má finna ýmis gögn sem varpa ljósi á stöðu flokkanna fyrir komandi alþingiskosningar. Fylgiskannanir eru bestu gögnin sem við höfum til að átta okkur á því hvaða flokk kjósendur ætla að velja í kosningunum. En þær eru auðvitað ekki fullkomnar spár um niðurstöður kosninganna. Til dæmis getur samsetning þátttakenda í könnununum verið skekkt, ákveðnir flokkar geta verið ofmetnir eða vanmetnir, við vitum ekki hver kjörsókn verður meðal ólíkra hópa og svo er auðvitað aðalatriðið – kosningarnar hafa ekki átt sér stað og fjöldi fólks á eftir að gera upp hug sinn. Einnig geta kjósendur skipt um skoðun varðandi hvaða flokk þeir ætla að kjósa eftir að þeir svara könnunum. 

Í ljósi alls þessa kynnum við til sögunnar spennandi nýjung á Íslandi - líkan sem spáir fyrir um kosningaúrslitin sem byggir á kannanagögnum en leiðréttir fyrir þekktum ástæðum munar milli fylgiskannanna og kosningaúrslita. Líkanið skoðar breytingar á fylgi yfir tíma og þá óvissu sem því fylgir. Það leiðréttir fyrir þekktum villum við mat á fylgi ákveðinna flokka í fyrri kosningum. Þá byggir það á fjölda annarra forsenda:

*	Fyrri kosningaúrslit: Fylgissveiflur geta verið miklar á miðju kjörtímabili, en kjósendur velja oft sama flokk og síðast þegar upp úr kjörkössunum er talið
*	Fjöldi ára við völd: Á Íslandi tapa sitjandi stjórnarflokkar alla jafna fylgi 
*	Efnahagsmál: Sitjandi stjórnvöld fá yfirleitt aukið fylgi með meiri hagvexti, en tapa ef verðbólga er há
*	Stjórnarslit: Við stjórnarslit eykst óvissa um fylgi flokkanna, þar sem kjósendur fara að fylgjast meira með stjórnmálum í aðdraganda kosninga

Við vonum að líkanið komi að notum við að greina stöðu mála í íslenskum stjórnmálum í aðdraganda alþingiskosninganna. Eins og sjá má á vikmörkum fylgisspáa er mikilvægasta niðurstaða líkansins við birtingu sú að óvissan er gríðarlega mikil – það á ekki að koma okkur á óvart þó fylgi flokkanna breytist um nokkur prósentustig á lokametrunum. Á næstu vikum kynnum við til sögunnar fleiri gögn byggð á kosningaspánni, svo sem spár yfir fjölda þingmanna og möguleg stjórnarmynstur.

[Um líkanið](Kosningar/UmLikanid.qmd){.btn .btn-outline-primary .btn role="button" data-toggle="tooltip" title="Smelltu hér til að lesa um aðferðafræði spálíkansins"}

:::



## Spá um úrslit kosninganna {.column-page}

Hér að neðan má sjá nýjustu spánna um úrslit alþingiskosninganna tekur tillit til fylgiskannana sem höfðu birst í fjölmiðlum fram að þeim tíma. Enn er langt til kosninga og margt sem getur gerst fram að kjördegi, sem skýrir mikla óvissu í kringum spáð fylgi flokkanna.

![](Figures/Preds/election_prediction.png)

## Raunfylgi flokkanna frá byrjun ágúst 2024 {.column-page}

Hér má sjá mat okkar á þróun raunfylgis flokkanna mánuðina fyrir kosningar. Punktarnir á grafinu sýna fylgi flokka í einstökum könnunum, en línurnar mat okkar á þróun raunfylgis flokkanna á tímabilinu. Þegar punktar eru fyrir ofan línu er það vegna þess að líkanið okkar metur sem svo að fylgi flokks sé ofmetið í könnunum, en ef punktarnir eru fyrir neðan línu að fylgið sé vanmetið. Gögn úr könnunum eru skráð á miðju gagnaöflunartímabili könnunaraðila, en ekki þegar þau eru birt opinberlega.


```{r}
#| column: page
source("R/kosningabarattan.R")
make_kosningabarattan_plot()
```

## Raunfylgi flokkanna frá kosningunum 2021 {.column-page}

Hér má sjá sömu mynd og að ofan, nema fyrir allt kjörtímabilið. 

```{r}
#| column: page
source("R/fylgisthroun.R")
make_fylgisthroun_plot()
```

-----

-----

::: {.photo-of-the-week .column-screen}

# Mynd vikunnar

![](Figures/col_plot_applicants_monthly_fp.png)

:::

# Málefni {.column-page}



::: {#election-content .column-page}
:::